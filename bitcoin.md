

# Bitcoin

Bitcoin è una valuta digitale (la prima nella storia ad avere un qualche tipo di valore) e un protocollo per lo scambio della stessa via rete.

## Concetti

Il protocollo Bitcoin consiste in una rete decentralizzata (da ora in poi detta semplicemente __"la rete Bitcoin"__) di nodi che processano le richieste di trasferimento di denaro e da una __blockchain__ ovvero una lista di tutte le transazioni eseguite a partire dall'origine della moneta.

- Una __transazione__ è un trasferimento di denaro: tutte le transazioni vanno validate dalla rete e sono poi aggiunte, se valide, alla __blockchain__.
- Un __portafoglio__ è un contenitore di denaro (__Bitcoins__) identificato dalla sua __chiave pubblica__.
- E' possibile creare liberamente uno o più __portafogli__.
- non è possibile generare infinite monete perchè la rete considera valida una __transazione__ solo se il  __portafoglio sorgente__ possiede __sufficienti bitcoin__ per poterli trasferire al __portafoglio destinatario__.
- dalle suddette informazioni possiamo dedurre che __la moneta non esiste come dato in se, ma esiste solo la quantità di bitcoin associati a un portafoglio__, dunque __un portafoglio vuoto è irrilevante per la rete, ma entra a far parte della blockchain se riceve dei bitcoin__.

### La messa in circolo tramite Bitcoin Mining

I bitcoin vengono messi in circolazione tramite __bitcoin mining__, che consiste nel diffondere una __"taglia"__ per la __soluzione di un complesso problema matematico__ in modo che __la rete conceda dei bitcoin come premio a chi lo risolva per primo__. Limitando il numero di problemi matematici e impostando una quantità specifica come premio, viene decisa la quantità di bitcoin totale.

Nel tempo, i Bitcoin hanno acquistato __un valore anche di centinaia di dollari per un singolo Bitcoin__ quindi il __bitcoin mining__ può essere un'attività estremamente __lucrativa__.

## Anonimato

Secondo le regole suddette, __tutti possono sapere quanti soldi ci sono in ogni portafoglio e l'intero elenco di tutte le transazioni della storia__, però __i portafogli sono identificabili esclusivamente tramite la loro chiave pubblica, non conservano informazioni sul proprietario__.

I Bitcoin sono infatti molto usati per __pagare servizi o merci illegali__, ma vengono anche accettati da alcuni legittimi negozi o come donazioni.
